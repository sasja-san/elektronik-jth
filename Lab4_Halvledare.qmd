---
title: "Laboration 4"
subtitle: "Halvledare"
---

\maketitle


## Syfte

Denna laboration syftar till att ge laboranten möjlighet att, med experimentella metoder, bekanta sig med dioder och bipolära transistorer.
Samtidigt kommer elläran och komponentmärkning att repeteras.
Dessutom ska studenten lära sig att hitta relevanta uppgifter i datablad.


## Genomförande

::::{.column-margin}
:::{.callout-warning title="**OBS!**"}
I denna labb använder du spänningsaggregatet (spänningskub) i labbsalen.
När denna används så får spänningsförsöjande kretsen från labb-lådan [EJ]{.underline} vara inkopplad!
:::
::::

Samtliga laborationer i kursen utförs i grupper om två studenter, i undantagsfall en, men aldrig tre.
Försök arbeta parallellt så att t ex en mäter och en skriver för att behålla lite tempo genom laborationen.
Det kan vara bra att ha anteckningar och utdelad litteratur till hands.

## Utrustning

::::{.column-margin}
![](img4/potentiometer_b10k.jpg)
Istället för en potentiometer på 4.7k$\Omega$ så kan den potentiometer som kom med ditt labb-kit användas. Den du fick är på 10k$\Omega$ och ser ut som den på bilden.
::::

Komponenter att använda under denna laboration:

  * Resistanser (Vissa finns i din låda, vissa finns i labsalen):
  * 220 $\Omega$, 270 $\Omega$, 470 $\Omega$, 820 $\Omega$, 1 k$\Omega$, 10 k$\Omega$, 100 k$\Omega$, samt ytterligare efter behov/tillgång i salen.
  * 1 st Likriktardiod 1N4004
  * 1 st Schottkydiod BAT42
  * 1 st Zenerdiod 5,1 V
  * 2-3 st transistor BC547B
  * Potentiometer 4,7 k$\Omega$

Övriga komponenter ska finnas i din låda (bla labb-däck, lysdioder, resistorer, skjutströmställare, kopplingstrådar, multimeter.)


## Redovisning
Redovisning sker genom uppvisande av resultat för laborationsansvarig (vid markerade avsnitt).

{{< pagebreak >}}












# Uppgift 1 -- Lysdiod

Plocka fram motstånd enligt tabellen nedan och kontrollera med hjälp av färgkoden att du hittade rätt motstånd i lådan.
Genom att alltid läsa av färgkoden kommer du enklare att lära dig alla värden innan tentan, så fortsätt med detta även i kommande uppgifter.

Koppla upp nedanstående koppling.
Använd det vanliga spänningsaggregatet som spänningskälla.
Använd den *varierbara utgången* och ställ in strömbegränsningen på ca 0.1 A.^[Strömbegränsning ställs när man kortslutit plus och minus-kontakterna på spänningsaggregatet.]

:::{.column-margin}
![](img4/image1.png){width=70mm}
:::

Mät, med olika motståndsvärden enligt tabellen, spänningen över R2 samt spänningen över lysdioden.
Beräkna sedan strömmen genom dioden (som är samma som strömmen genom R2).


\begin{flushright}
  \begin{TAB}(c,20mm,12mm)[7pt]{|r|c|c|c|}{|c|c|c|c|}
    Motstånd     & \ix{U}{R2} & \ix{I}{D2} & \ix{U}{D2} \\
    820$\Omega$  &            &            &            \\
    470$\Omega$  &            &            &            \\
    220$\Omega$  &            &            &            \\
  \end{TAB}
\end{flushright}


Tabellen bör visa att lysdioden är en olinjär komponent, d.v.s. spänningen är inte proportionell mot strömmen.

  1. Oavsett ström som går så är spänningen över lysdioden c:a [\ansline{4cm}]{.aside}


Beräkna vilket motstånd du behöver för att få 10 mA genom dioden.
Redovisa din beräkning nedan.

\vfill


Koppla in beräknat motstånd (det närmaste du hittar) och verifiera beräkningen.
Sänk tillfälligt spänningen från aggregatet.

  2. Vid vilken spänning slutar dioden helt att lysa?[\ansline{4cm}]{.aside}

  3. Vilken ström går det då genom dioden?[\ansline{4cm}]{.aside}

::::{.column-margin}
:::{.callout-warning title="**OBS!**"}
Lysdioder får inte utsättas för mer än 5 V i backriktningen.
:::
::::

Justera spänningen till 5 V och vänd på lysdioden, så att katoden kopplas mot plus.

  4. Vad händer?

\vspace{5mm}
\notes{1}{\textwidth}

{{< pagebreak >}}












# Uppgift 2 -- Likriktardiod

Modifiera föregående koppling så att likriktardioden 1N4004 ersätter lysdioden. Fyll i tabellen.

\begin{flushright}
  \begin{TAB}(c,20mm,12mm)[7pt]{|r|c|c|c|}{|c|c|c|c|}
    Motstånd     & \ix{U}{R2} & \ix{I}{D2} & \ix{U}{D2} \\
    820$\Omega$  &            &            &            \\
    470$\Omega$  &            &            &            \\
    220$\Omega$  &            &            &            \\
  \end{TAB}
\end{flushright}

Det bör framgå av tabellen att likriktardioden på många sätt liknar en lysdiod, men framspänningsfallet räcker inte för att likriktardioden ska leda.
Sänk tillfälligt spänningen från aggregatet.

  1. Vid vilken spänning slutar dioden i princip att leda ström? (Vilket du ser på att spänningen över motståndet närmar sig 0.)[\ansline{4cm}]{.aside}

Det framgår att dioden har en spärrspänning som måste övervinnas innan den leder ström i framriktningen.

Studera databladet för 1N4004 som du hittar genom att googla på beteckningen 1N4004, eller titta i Canvas.
Strömbegränsa nätaggregatet så att du får ut precis så mycket ström som dioden tål i genomsnitt (oftast kallad \ix{I}{(AV)} eller \ix{I}{F}).

Justera spänningen till 5V och låt sedan aggregatet vara avstängt medan du kopplar eftersom dioden kommer att bli varm.
Koppla förbi motståndet så att bara strömbegränsningen i aggregatet begränsar strömmen genom dioden.
Slå på aggregatet och kontrollera att strömmen inte överstiger den inställda.

Mät spänningen över dioden och läs av strömmen på aggregatet.
Beräkna effekten.

  2. Spänning över varm diod:[\ansline{4cm}]{.aside}

  3. Ström genom varm diod:[\ansline{4cm}]{.aside}

  4. Effektutveckling i dioden:[\ansline{4cm}]{.aside}

{{< pagebreak >}}

Dioden är nu ganska varm (kanske 80°C). Fortsätt mäta spänningen över dioden medan du kyler den, t ex genom att blåsa kraftigt på den eller kyla anslutningsbenet nära dioden med en polygrip. Temperaturen bör kunna gå ner 10–20°C. 

  5. Spänning över lite kallare diod:[\ansline{4cm}]{.aside}

  6. Hur påverkas diodens framspänningsfall av att dioden blir varm? (Jämför med den kallare.)[\notes[16pt]{2}{\marginparwidth}]{.aside}


Av experimentet ovan kan vi dra en intressant och mycket viktig slutsats:

Antag att vi vill klara fyra gånger så hög ström som en ensam diod tål genom att parallellkoppla fyra dioder.
Antag vidare att en av dioderna släpper igenom lite mer ström (vid samma spänning) än övriga (dioder är inte identiska) och därför blir lite varmare.

  7. Hur kommer strömmen i den varmaste dioden att påverkas?[\ansline{4cm}]{.aside}

  8. Hur påverkar det temperaturen i denna?[\ansline{4cm}]{.aside}

  9. Hur påverkar det i sin tur strömmen?[\ansline{4cm}]{.aside}

{{< pagebreak >}}











# Uppgift 3 -- Shottkydiod


:::{.column-margin}
![](img4/image2.png){width=70mm}
:::


Nu ska vi introducera en komponent som inte har förevisats på föreläsningen. Ställ åter in strömbegränsningen till 0,1 A och koppla upp nedanstående nät med shottkydioden BAT42.

Lägg speciellt märke till shottkydiodens schemasymbol.

Mät, med olika motståndsvärden enligt tabellen, spänningen över R2 samt spänningen över lysdioden.
Beräkna sedan strömmen genom dioden (som är samma som strömmen genom R2).


\begin{flushright}
  \begin{TAB}(c,20mm,12mm)[7pt]{|r|c|c|c|}{|c|c|c|c|c|c|}
    Motstånd     & \ix{U}{R2} & \ix{I}{D5} & \ix{U}{D5} \\
    100k$\Omega$ &            &            &            \\
    10k$\Omega$  &            &            &            \\
    1k$\Omega$   &            &            &            \\
    470$\Omega$  &            &            &            \\
    220$\Omega$  &            &            &            \\
  \end{TAB}
\end{flushright}

Rita upp ett diagram som visar hur spänningen över dioden beror av strömmen genom denna.
[Enklast är att rita detta diagram på ett separat pappersark eller i Excel. Om du är bra på att rita smått så kan det rymmas på denna sida.]{.aside}
Sätt spänningen på X-axeln och använd linjära skalor så vi får ett diagram som kan jämföras med de diodkurvor vi tidigare mätt fram på lektionerna.

Leta upp framspänningsfallet vid någon jämförbar ström i databladet för dioden. Hur stämmer detta med mätningen?[\notes{2}{\marginparwidth}]{.aside}

::: {.callout-note title="**Faktaruta, Shottkydiod**"}

| Ibland behöver man lägre framspänningsfall än en vanlig kiseldiod ger. 
|

På föreläsningen har vi sett germaniumdioder som dock har många nackdelar, t.ex. stor resistans (dvs. spänningen ökar snabbt med strömmen).
Ett modernare alternativ är schottkydioden som har en övergång direkt från metall till N-dopat kisel (istället för P-dopat till N-dopat).
Ett liknande spärrskikt uppstår i övergången, men bara i kiseldelen (ej i metallen) så spänningen blir lägre.

| 
| Schottkydioden är snabb och bra på många sätt, men läckströmmen i backriktningen är högre, speciellt när dioden blir varm.

:::

{{< pagebreak >}}













# Uppgift 4 -- Zenerdiod

:::{.column-margin}
\vspace{228mm}
Ok, så långt:

---

:::

Ofta används 9V batterier för att mata handburen elektronik.
Spänningen från batteriet kan dock variera från ca 7 – 10 V beroende på typ och laddningsgrad.
Vid mycket små strömuttag kan nedanstående koppling användas för att ge en stabil spänning.

\ix{U}{ut} kan t.ex. användas i senare kopplingar för att spänningsmata en logikkrets, så koppla gärna upp den snyggt i något hörn så du kan behålla den på däcket. 
Istället för batteri använder vi nu ett nätaggregat, som strömbegränsas till 100mA före inkoppling.
Ta inte i komponenterna i drift då de kan bli lite varma.
Lastresistansen \ix{R}{L} ska *inte* anslutas än.


::::{.column-margin}
:::{.callout-warning title="**OBS!**"}
Lägg märke till riktningen på dioden.
Montering på detta sätt är hur man vanligen använder en zenerdiod.
Lägg gärna dess symbol på minnet.
:::
::::

![](img4/image3.png){width=97mm}

Fyll i nedanstående tabell för att få ett samband mellan batterispänning och \ix{U}{ut}.

:::{.column-page}
\begin{center}
  \begin{TAB}(b,13mm,11mm)[7pt]{|r|c|c|c|c|c|c|c|c|c|c|}{|c|c|}
    \ix{U}{batt} & 3.0V & 4.0V & 4.5V & 5.0V & 5.5V & 6.0V & 7.0V & 8.0V & 9.0V & 10.0V \\
    \ix{U}{ut}   &      &      &      &      &      &      &      &      &      &       \\
  \end{TAB}
\end{center}
:::

:::{.column-margin} 
| **Förslag på metod:**
| Anslut olika motstånd som \ix{R}{L}. Börja t.ex. med 2,2 k$\Omega$ och halvera tills du ser en lite större spänningsförändring. Finjustera motståndet tills spänningen hamnar strax över 4,5 V. Beräkna sedan strömmen genom motståndet (= Max last).
:::

Antag att en normal batterispänning med lite last är 8,5 V.
Hur mycket ström kan vi då ta ut ur kretsen (vid \ix{U}{ut}) utan att spänningen understiger 4.5 V?

|
| 
| Max last: \ansline{3cm} mA
|

Försök sedan efter labben förklara det du såg med beräkningar, men gör först efterföljande
uppgifter.

Tänk på att logikkretsar med TTL-teknik (t ex LS-serien) kräver 4,75 V, men t.ex. HC-kretsar klarar en betydligt lägre matningsspänning, så vid små strömuttag kan du använda ovanstående koppling för att göra logiklaborationer hemma med bara ett batteri som spänningskälla.

Vill du ta ut högre ström (upp till ???mA) kan du använda den spänningsregleringskrets som finns i ditt labb-kit.

{{< pagebreak >}}














# Uppgift 5 - Transistor som strömförstärkare

:::{.column-margin}
I denna och nästa uppgift kan du antingen använda NPN-transistorn BC547B (även BC546B samt BC548B som går lika bra -- dock ej BC557B vilket är en PNP-transistor).

Leta upp pinkonfigurationen för kapsel TO-92 (=SOT54) i databladet och skriv ned vilken som är kollektor, bas respektive emitter.

![](img4/image4.png){width=70mm}
:::

I efterföljande kopplingar är det av yttersta vikt att du använder röda sladdar till positiv matning och svarta kablar till jord.
Koppla också positiv matning till den ena skenan i däcket och jord till skenan på den andra sidan av kopplingen, så att det blir lätt att se likheten med schemat.

:::{.callout-warning title="**OBS! Ett vanligt misstag:**"}
Detta är en alldeles *utmärkt* uppgift att sitta fast på i 60-90 minuter. Då som en konsekvens av röriga kopplingar och dålig användning av färgad sladd.
:::

Koppla upp intilliggande koppling. P1 och P2 lämnas som oanslutna kabeländar.


Håll en kabelända i var hand.
Studera lysdioden.

Kittlar det i handen?

Mät spänningen över 10 k$\Omega$-motståndet för att beräkna strömmen genom kroppen (= \ix{I}{b}).
Mät även spänningen över 270$\Omega$-motståndet för att kunna beräkna strömmen genom dioden (= \ix{I}{c}).
Mät helst båda samtidigt eller i tät följd.

Beräkna sedan transistorns strömförstärkning.
Redovisa beräkningen.


|
|
| \ix{U}{R4} = \ansline{25mm} \hspace{10mm} \ix{I}{R4} = \ix{I}{b} = \ansline{25mm}
| 
| \ix{U}{R3} = \ansline{25mm} \hspace{10mm} \ix{I}{R3} = \ix{I}{c} = \ansline{25mm}
| 
| 
| \ix{h}{FE} = \ansline{25mm}
|

Leta reda på en multimeter med transistormätning.
Sätt samma transistor i multimetern och läs av.

| 
|
| \ix{h}{FE}: \ansline{25mm}
| 


::::{.column-margin}

:::{.callout-tip title="**Tips**"}
Skriv helst alla strömmar med samma enhet, t.ex. µA.
Då blir det mycket enklare att rimlighetsbedöma den beräknade strömförstärkningen.
:::
::::

Titta i databladet. Vilket \ix{h}{FE} anges där?

| 
|
| \ix{h}{FE}: \ansline{25mm}
| 

{{< pagebreak >}}















# Uppgift 6 -- Darlington


:::{.column-margin}
\vspace{228mm}
Ok, så långt:

---

:::

:::{.column-margin}
\vspace{6cm}
![](img4/image6.png){width=70mm}
:::

::: {.callout-note title="**Faktaruta, Darlington**"}

![](img4/image5.png){width=90mm}

Ibland behöver man större strömförstärkning än vad en transistor kan ge. 
Detta gäller särskilt vid användning av effekttransistorer som kan har en förstärkning ned mot 15 ggr.
Det är då möjligt att kaskadkoppla två transistorer enligt figuren ovan.

Sammanlagda strömförstärkningen blir då produkten av de båda transistorernas förstärkning.

Det finns en speciell grupp av transistorer, darlingtontransistorer, som innehåller en färdig sådan koppling i samma kapsel, se Q5.

|
| *Exempel*

> | Q3 \ix{h}{FE} = 300
> | Q4 \ix{h}{FE} = 20
> |
> 
> Total förstärkning i steget: 300 $\cdot$ 20 = 6000 ggr.
> Lägg märke till att \ix{U}{CE} för den integrerade darlingtontransistorn dock aldrig kan understiga 0.7 V.
>
> (fundera på varför)
:::

Koppla enligt bilden i marginalen.
P1 lämnas som en oansluten kabelända.


Håll i kabeländan och hoppa samtidigt någon decimeter upp i luften så du garanterat inte är
"ansluten" någonstans.

  1. Lyser dioden?[\ansline{4cm}]{.aside}

Försök inte förklara fenomenet, men behåll det i bakhuvudet.

Beräkna ungefärlig total strömförstärkning i hela steget utgående från transistorernas \ix{h}{FE} (mät denna i multimetern eller slå upp i databladet).

  2. Total förstärkning:[\ansline{4cm}]{.aside}

{{< pagebreak >}}











# Uppgift 7 -- Transistorlogik: Inverterare

:::{.column-margin}
Logikkretsar är idag uppbyggda av ganska många transistorer för att ge egenskaper som hög drivförmåga och låg effektförbrukning.
För att studera principen fungerar dock nedan presenterade kopplingar utmärkt, då funktionen är densamma.
Vi ska studera grundläggande logikfunktioner som du redan känner väl och istället fokusera på transistorernas roll i kretsarna.
:::

Kopplingen nedan ska ses som en funktion där utspänningen **X** beror av inspänningen **A**, som är
kretsens ingång.
Potentiometern kopplas som en spänningsdelare för att kunna förse ingången **A** med en varierbar spänning från 0-5 V. 

Både t.ex. 4.7k$\Omega$ eller 10k$\Omega$ fungerar bra om du inte hittar 1 k$\Omega$ (som i ritningen).

![](img4/image7.png){width=97mm}

::::{.column-margin}
:::{.callout-note title="**Angående logiknivåer**"}
I digitala kretsar låter man spänningarna representera olika tal, så hög spänning motsvarar logisk '1' och låg spänning motsvarar logisk '0'.
Logisk nivå betyder att vi låter spänningen representera något, t.ex. att 5 V motsvarar '1'.

|
| I datorns serieport (om din dator är *cool nog* att ha en sådan) tolkas dock -12 V som '1' och +12 V som '0', så nivåerna kan variera.
:::
::::

Koppla upp kretsen ovan.
Kontrollera med en multimeter att du kan variera spänningen mellan punkt **A** (logikkretsens ingång) och jord.
Anslut ytterligare en multimeter för att mäta utspänningen (den mellan **X** och jord).

Det framgår att utspänningen oftast ligger nära 0 eller 5 V, då transistorn oftast är bottnad eller strypt.
I binära system (digitala kretsar) används endast två spänningsnivåer, både på in och utgång; hög (c:a 5 V) eller låg (c:a 0 V).
Alla spänningar däremellan är otillåtna, även om hög och låg förstås definieras med rejäla marginaler.



Vid vilken inspänning (**A**) slår utgången (**X**) om mellan '0' och '1'?

  1. Omslagsnivå:[\ansline{4cm}]{.aside}

Kretsen ovan utför en logisk operation.
  
  2. Om ingången läggs på '0' blir utgången[\ansline{4cm}]{.aside}

  3. Om ingången läggs på '1' blir utgången[\ansline{4cm}]{.aside}

:::{.column-margin}
\begin{TAB}(e,8mm,8mm)[7pt]{|c|c|}{|c|c|c|}% (rows,min,max)[tabcolsep]{columns}{rows}
      \textbf{A} & \textbf{X} \\
      0          &            \\
      1          &            \\
\end{TAB}
:::

Vi kan beskriva detta i en sanningstabell.

  4. Fyll i de tomma cellerna till höger

Koppla en skjutströmställare så att utgången (mittenpinnen) antingen ger 0 V (= logisk '0') eller 5
V (= logisk '1').
Plocka bort potentiometern och anslut istället strömställaren till kretsens ingång (**A**).
Anslut en lysdiod till kretsens utgång (katod till jord) och testa att sanningstabellen stämmer.

{{< pagebreak >}}













# Uppgift 8 -- Transistorlogik: Grind

:::{.column-margin}
\vspace{228mm}
Lab OK:

---
:::

Lägg till en transistor och ett motstånd så du får nedanstående koppling på däcket.
Anslut **A** och **B** till två logiska omkopplare.
Anslut utgången, **X**, till en lysdiod.

![](img4/image8.png){width=97mm}


Fyll i sanningstabellen:

\begin{center}
  \begin{TAB}(e,8mm,8mm)[7pt]{|c|c|c|}{|c|c|c|c|c|}% (rows,min,max)[tabcolsep]{columns}{rows}
      \textbf{A} & \textbf{B} & \textbf{X}  \\
               0 &          0 &             \\
               0 &          1 &             \\
               1 &          0 &             \\
               1 &          1 &             \\
  \end{TAB}
\end{center}

Vilken logisk funktion har vi skapat? (Dvs., vad heter grinden?)[\ansline{4cm}]{.aside}

Komplettera kretsen så du får en OR-grind istället.
Rita ditt tillägg i schemat ovan.
(Flytta utgången **X** till ett nytt ställe.)

*Om du har tid:*

Bygg och verifiera funktionen och gör en ny sanningstabell.
Eftersom signalen på ingång **A** bara påverkar utgången om ingång **B** är låg kan vi likna kretsen vid en grind, där **B** styr om **A** får passera.
Liknande kretsar kallas därför ofta logiska grindar (på engelska *gates*).






